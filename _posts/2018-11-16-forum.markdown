---
layout: post
title: "VII Судовий форум: інновації та стабільність"
subtitle: "15-16 листопада в Києві відбулась наймасштабніша подія юридичного світу – саме так анонсували VII Судовий форум"
date: 2018-11-16 05:00:00
author: "Ольга Бугай"
header-img: "2018-11-16-1.jpg"
---

15-16 листопада в Києві відбулась наймасштабніша подія юридичного світу – саме так анонсували VII Судовий форум. На нашу думку, це був саме той випадок, коли анонс збігається з реальністю. Рекордна кількість учасників (більше 400), компетентні спікери з України та європейських країн, 2 дні насиченої програми – лише кілька акцентів.

<img style="width: 100%;" src="{{ site.baseurl }}/img/posts_img/2018-11-16-2.jpg" alt="VII Судовий форум">

Для «Суд на долоні» участь у цій події була цікавої саме через тему форуму «Глобальна та національна трансформація» та наголос на юридичних інноваціях.

Ми не будемо переповідати виступи спікерів, оскільки з вичерпною інформацією, відео-, фото- та текстовими матеріали можна ознайомитись на сторінці заходу та сайті Асоціації правників України ([перший день](https://uba.ua/ukr/news/6058/?fbclid=IwAR1YaH6nZZFU0TQsxIM0H07kVNzvY1WKo294Igwqukc0lmxZ5wxTgyYKRCQ), [другий день](https://uba.ua/ukr/news/6059/?fbclid=IwAR3TSkF23OFsEqWMee_BrhjnVe9FXtBTQaO-aZBmaKQNwKxdcRcBrdo6jDY), [меморандум між АПУ та Радою суддів України](https://www.facebook.com/UkrainianBarAssociation/photos/a.190243064348982/2198315813541687/?type=3&theater)).

Поділимось 2 власними спостереженнями.

1. Стартапам варто виходити за межі звичного кола «інноваторів». Те, що видається зрозумілим та очевидним тим, хто розробляє legal tech продукти, може бути не таким очевидним і, тим більше, не таким простим для потенційних користувачів їх послуг. 

	Наприклад, коли під час сесій першого дня спікери говорили про проблеми, з якими стикаються в своїй роботі, ми не тільки зрозуміли, що «Суд на долоні» УЖЕ вирішує деякі з них, але знайшли кілька ідей, які можемо швидко реалізувати.

	Для представників судової системи можливість більше дізнатись про ті можливості, які уже пропонує український legal tech, та обговорити особливості функціонування та можливості розвитку й вдосконалення системи, схоже, також були корисними.
2. Судова реформа, яка триває, потребує змін процесів і якості здійснення правосуддя. І лігалхакери цілком можуть запропонувати гідні рішення. Консервативність аудиторії, на яку часто посилаються, як на перепону до впровадження змін, є дещо перебільшеною. Трансформації тривають, і ті, хто хоче залишатись частиною якісних змін, готові над ними працювати. Єдина стабільність, якої потребує система, – це послідовність правозастосування, прозорість та прогнозованість. Data driven підхід до прийняття рішень – цілком гідна та адекватна відповідь на цей запит.

Захід був організований Асоціацією правників України разом із співорганізаторами Проектом [Ради Європи](https://www.coe.int/web/portal/home) «Підтримка виконання Україною рішень Європейського суду з прав людини» та Проектом Ради Європи Підтримка впровадження судової реформи в України».	Генеральний партнер - [LCF Law Group](http://lcf.ua/ua/), партнери: [VB PARTNERS](https://vbpartners.ua/uk/), [Esquires](https://esquires.ua/), [юридична компанія ВОЛХВ](http://volhv.in.ua/), [GENTLS Law Firm](http://gentls.com/ru/), [Moris Group](http://www.moris.com.ua/), [«Соколовський і партнери»](https://splf.ua/uk), партнери сесій: [AEQUO](https://aequo.ua/), [AVELLUM](http://avellum.com/ru), партнер фуршету [Redcliffe Partners](https://redcliffe-partners.com/en/).

---

> На фото
	Партнер Redcliffe Partners [Сергій Гришко](https://www.facebook.com/sergiy.gryshko) з буклетом «Суд на долоні» під час участі в панельній дискусії «Актуальні позиції Верховного Суду: адміністративна юрисдикція»

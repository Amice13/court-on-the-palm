---
layout:     post
title:      "«Суд на долоні» - створений, як для себе, користуються всі"
subtitle:   "Про історію створення та розвиток стартапу «Суд на долоні»"
date:       2017-11-03 12:00:00
author:     "Ольга Бугай"
header-img: "2017-11-03-1.jpg"
---

Зараз, коли до запуску «Суд на долоні» залишається все менше часу, здається, що ми займалися цим завжди. Хоча, ідею зробити нормальний пошук за судовим реєстром і інтегрувати його з іншими відкритими даними вперше озвучив Кирило Захаров у червні цього року.

Насправді, якщо подивитися на попередні проекти, то, схоже, що все було визначено заздалегідь. Від судового реєстру, як від долі.

У 2012 році, вирішивши, що не хочемо бути найманими працівниками, ми - Кирило Захаров, Ольга Бугай та Олена Данцева, зареєстрували свою компанію Promedia Consulting. За кілька місяців придумали інформаційний ресурс «Адвокати Дніпропетровщини». Це був простий сайт-агрегатор, який збирав новини про юристів, адвокатів та цікаві судові справи з інших ресурсів. Іноді ми писали ексклюзивні місцеві новини.

Це був, скоріше, тестовий проект й один із багатьох. Але навіть за кілька років після того, як ми припинили розвивати, нові користувачі продовжували додаватися.

Вдруге тісно попрацювати з судовим реєстром нам довелося, коли депутат Дніпропетровської обласної ради подав позов про захист честі і гідності проти газети «Новомосковськ сьогодні», у якій головним редактором була Ольга Бугай. Вперше ми занурились у реєстр, коли готувався матеріал про рейдерство об'єктів комунальної власності, де фігурували компанії, афілійовані з цим депутатом.

Тоді ми дуже чітко побачили, що означає «непослідовне правозастосування». Були судові справи, у яких вказувалося, що депутат ради будь-якого рівня - це публічна особа і межі його критики значно ширші, ніж у приватної особи, а з «душевними стражданнями» - це до психолога, а не до суду. Але були й інші рішення - про спростування інформації, яка змушувала чиновників погано спати. При цьому судді могли керуватися одними і тими ж нормами закону, але тлумачити їх по-різному.

Паралельно з цим ми проводили тренінги для юристів, консультували адвокатів і адвокатські об'єднання з брендингу та PR.

Крім цього, у нас був досвід створення онлайн-додатків, пов’язаних із законодавством. Зараз Центрвиборчком використовує сервіс Кирила Захарова для перевірки правильності заповнення протоколів про підрахунок голосів виборців членами дільничних виборчих комісій. Був і Facebook-бот «Казна Дніпра», який звертався до транзакцій публічних коштів і давав можливість мешканцям міста перевірити, які роботи були зроблені за кошти громади та їх фактичну наявність. 

Коли до України дійшов тренд роботи з відкритими даними, ми не могли пройти повз. Кирило Захаров в лютому 2017-го став тренером Національної мережі тренерів з відкритими даними проекту TAPAS.

У травні Єдиний державний реєстр судових рішень став доступний в форматі відкритих даних, і пазл склався.

«Суд на долоні» - той ресурс, який був потрібен нам самим і людям, з якими ми працюємо. 

Ми ще раз пропрацювали ідею і зрозуміли, що можливості продукту можуть бути набагато ширшими, ніж просто зручний і релевантний пошук. Інтеграція даних судового реєстру з іншими відкритими реєстрами, судова статистика, візуалізація зв'язків і судова аналітика - це той функціонал, який незамінний для юристів. Підготовку до судових засідань, досьє на суддів і учасників процесу можна буде отримувати за пару «кліків», звільнивши молодших юристів від рутини і мінімізувавши ймовірність технічних помилок.

> «Суд на долоні» - той ресурс, який був потрібен нам самим і людям, з якими ми працюємо.

Open Data Challenge і вихід нашої команди до фіналу не залишив шансів для прокрастинації або визначення інших пріоритетів. Майже 2 місяці інкубаційної програми в інкубаторі 1991 переконали в тому, що за такий термін можливо не тільки підготувати працює продукт і бізнес-план, а й чітко визначити горизонт розвитку.

21 вересня в Мистецькому арсеналі у рамках Open Data Forum, наша команда посіла 2-ге місце та виграла 500 тис грн на розвиток проекту.

19 жовтня «Суд на долоні» у рамках Innovating Justice Boostcamp був визнаний одним із найкращих legal tech стартапів та переміг у номінації Impact за «вплив на доступ до правосуддя та унікальність рішення».

### Таймлайн

* **2013 рік** - компанія Promedia Consulting створює інформаційний ресурс «Адвокати Дніпропетровщини».
* **2013 рік** - позов до газети «Новомосковськ сьогодні» і головного редактора Ользі Бугай від депутата Дніпровської обласної ради за його «душевні хвилювання і страждання».
* **2012-2014** - серед клієнтів Promedia Consulting адвокатське об'єднання, тренінги для адвокатів.
* **З лютого 2017** - участь Кирила Захарова в Національній мережі тренерів з відкритих даних. Метою створення мережі тренерів є розвиток відкритих даних на місцевому рівні і підготовка фахівців, які проводитимуть тренінги з відкриття даних для місцевих органів влади і фактично стануть агентами змін в області відкриття даних в регіонах.
* **Травень 2017** - Єдиний державний реєстр судових рішень стає доступний у форматі відкритих даних.
* **Липень 2017** - проект «Суд на долоні» виходить у фінал національного конкурсу Open Data Challenge і бере участь в 2-місячної інкубаційній програму в 1991 Open Data Incubator.
* **21 вересня** – перемога у фіналі Open Data Challenge. 2-ге місце та 500 тис грн на розвиток проекту.
* **19 жовтня** – «Суд на долоні» фіналіст Innovating Justice Boostcamp,  переможець у номінації Impact за «вплив на доступ до правосуддя та унікальність рішення».
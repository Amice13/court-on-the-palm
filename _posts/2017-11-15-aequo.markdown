---
layout:     post
title:      "All you need are Law. Tech. Love"
subtitle:   "«Суд на долоні» переміг в AEQUO Legal Tech Challenge"
date:       2017-11-15 05:00:00
author:     "Кирило Захаров, Ольга Бугай"
header-img: "2017-11-15-1.jpg"
---

Минулі вихідні були надзвичайними для команди «Суд на долоні».

Ми подали заявку на AEQUO Legal Tech Challenge ще в серпні, і вся команда (Кирило Захаров, Олена Данцева, Ольга Бугай), затамувавши подих чекала анонсу про проходження проекту на новий етап заходу. Одна з головних відмінностей від попередніх конкурсів полягала в тому, що організатором виступала найбільш інноваційна юридична компанія України AEQUO Law Firm.

У вересні нам вдалося потрапити в 35 команд, які були відібрані для інкубації зі 120 заявок. Після відбору нам дуже сильно допомагав Геннадій Корнєв. Його менторські сесії дозволили серйозно просунутися у побудові стратегії роботи, замислитися про питання, які ми собі ще не ставили, і відкрити нові горизонти в методології розвитку проекту. У кінці жовтня ми з радістю дізналися, що пройшли до фіналу разом із ще 9 приголомшливими командами.

Але справжнім випробуванням виявився фінальний буткемп для учасників. Кожній команді довелося пройти через непрості питання в області технологій, юриспруденції та фінансів.

<img src="{{ site.baseurl }}/img/posts_img/2017-11-15-2.jpg" alt="Борис Працюк, засновник Android Dev Club, голова відділу досліджень в Ciklum">
<span class="caption text-muted">Борис Працюк, засновник Android Dev Club, голова відділу досліджень в Ciklum</span>

Зазвичай на заходах для стартапів завжди більше роблять наголос на просуванні, роботі з медіа та інвесторами, підготовці пітчів. На AEQUO Legal Tech Challenge ми змогли переконатися, що «Tech» у назві був вказаний зовсім не для краси і не заради формальності. Протягом двох днів командам детальні консультації давали Борис Працюк та Артем Коритний. При цьому за потреби вони могли як розповісти про ази роботи IT систем, так і дати більш глибокі консультації з пошукових систем, застосуванню машинного навчання та штучного інтелекту. Завдяки їх експертизі, команди змогли глибше зрозуміти, які технології стануть в нагоді в їх проектах й оцінити вартість розробки.

<img src="{{ site.baseurl }}/img/posts_img/2017-11-15-3.png" alt="Наталія Рогова, інвестиційний аналітик міжнародної платформи Startup.Network">
<span class="caption text-muted">Наталія Рогова, інвестиційний аналітик міжнародної платформи Startup.Network</span>

Однією з найбільш провокаційних менторських сесій була сесія Наталії Рогової. Вона в досить жорсткій манері поставила перед кожною командою одне з найважливіших питань: «Як ви будете заробляти?». І не давши нікому схаменутися, одразу занурила учасників буткемпа в глибини фінансових питань. «Я не даю вам рибку і навіть не даю вам вудочку. Я хочу, щоб ви подумали, яка вудочка вам потрібна, де її взяти і як нею рибалити», - говорила Наталя. Таку сесію будь-якому стартапу було б безцінно отримати на самому старті своєї роботи. Для нас були дуже вагомі поради, як під час сесії, так і в довгій вечірній розмові з Наталею.

<img style="width:100%;" src="{{ site.baseurl }}/img/posts_img/2017-11-15-4.png" alt="Геннадій Корнєв, засновник Dovhe Ventures">
<span class="caption text-muted">Геннадій Корнєв, засновник Dovhe Ventures</span>

Працював з командами у фіналі Геннадій Корнєв. Для кожної команди він пояснював, що крім доброї ідеї, фінансів і технологій, варто завжди пам'ятати про найважливішу ​​частини проекту - про клієнтів. Причому думати про них не як про щось віддалене та абстрактне, а зустрітися з ними віч-на-віч якомога раніше, відчути проблеми клієнтів і зрозуміти, як зробити їх життя кращим. Під його керівництвом команди створювали складні комплексні моделі споживачів, які можна використовувати як відмінний інструмент для подальшої роботи.

<img src="{{ site.baseurl }}/img/posts_img/2017-11-15-5.jpg" alt="Мирослава Савчук та Андрій Ніколаєнко, старші юристи AEQUO">
<span class="caption text-muted">Мирослава Савчук та Андрій Ніколаєнко, старші юристи AEQUO</span>

Про юридичні аспекти діяльності стартапів говорили старші юристи AEQUO – Мирослава Савчук та Андрій Ніколаєнко. Мирослава приділила увагу аспектам укладання договорів з клієнтами, а Андрій розповів про особливості захисту інтелектуальної власності, яку стартапи створюють в своїй інноваційній діяльності. Сесії були дуже плідними, і спікерів буквально засипали питаннями із залу, на кожне з яких були дані якісні вичерпні відповіді.

Командам також пощастило дізнатися від інших менторів про дизайн-мислення, публічні промови і вплив інновацій на зміну права.

<img src="{{ site.baseurl }}/img/posts_img/2017-11-15-6.jpg" alt="Едуард Смишляєв, Chief Innovation Officer в AEQUO">
<span class="caption text-muted">Едуард Смишляєв, Chief Innovation Officer в AEQUO</span>

Окремо вкотре подякуємо організаторам заходу – команді AEQUO Legal Tech Challenge та Едуарду Смишляєву. Такий приголомшливий склад менторів - його заслуга. Перефразовуючи Евріпіда, «Скажи мені, яких менторів тобі вдалося зібрати на буткемп, і я скажу тобі, хто ти». Едуард - неймовірна людина, справжній Леонардо да Вічні інновацій (можна було би сказати Chief innovation officer в AEQUO, але цього замало).

<img src="{{ site.baseurl }}/img/posts_img/2017-11-15-7.jpg" alt="Номінації для переможців - Law, Tech, Love">
<span class="caption text-muted">Номінації для переможців - Law, Tech, Love</span>

Завершувалося захід презентаціями команд, які оцінювало вимогливе і професійне журі. Дмитро Шимків, Вікторія Тігіпко, Ігор Мазепа, Марина Вишегородських, Тарас Поліщук і Денис Лисенко змусили кожну команду показати готовність відповісти на виклики, з якими зіткнуться Legal Tech проекти. Кожен із членів журі, ставлячи питання командам, ділився з ними найціннішим - досвідом. Це був тверезий погляд на проекти від професіоналів, оцінка їх перспектив не лише в Україні, а й на глобальному ринку, оцінка ризиків та інвестиційної привабливості бізнесу. Ми вдячні кожному члену журі за цінні питання до «Суду на долоні».

Дякуємо командам, які були з нами. У кожної з вас чудові ідеї з великими перспективами. Сподіваємося, що у нас ще обов'язково будуть зустрічі та спільні проекти!

І, звичайно, дякуємо всій команді AEQUO Law Firm за захід, який розвиває Legal Tech і стимулює інновації в Україні!

<img style="width:100%;" src="{{ site.baseurl }}/img/posts_img/2017-11-15-8.jpg" alt="Кубок для переможців - команди Суд на долоні">
<span class="caption text-muted">Кубок для переможців - команди "Суд на долоні"</span>

Будь-який фінал – це лише початок. Отримавши перемогу в конкурсі, де критеріями були Law. Tech. Love, ми вирішили, що закінчуємо або принаймні беремо тривалу паузу щодо участі в інших конкурсах. Високе визнання якості ідеї «Суд на долоні» - це величезна відповідальність. Ми ще більше зосереджуємось та фокусуємось на розробці продукту, щоб не просто відповідати очікуванням, а спробувати перевершити їх. 

Отже, історія «Суд на долоні» триває. Далі буде!
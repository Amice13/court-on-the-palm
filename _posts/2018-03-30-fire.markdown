---
layout: post
title: "55 тисяч судових документів, пов’язаних з пожежами в Україні"
subtitle: "Кілька цифр і фактів, які, сподіваємось, дадуть поштовх до роздумів і, можливо, до дій"
date: 2018-03-30 05:00:00
author: "Ольга Бугай"
header-img: "2018-03-30-1.jpg"
---

Пожежа, під час якої відбувається масова загибель людей, - трагедія. Але маленька дія – ефективніша за найбільше співчуття. Цього разу ми не будемо аналізувати судову практику. Лише кілька цифр і фактів, які, сподіваємось, дадуть поштовх до роздумів і, можливо, до дій.

## Пожежі в судах

У Єдиному державному реєстрі судових рішень (ЄДРСР) – **55 536 документів**, які стосуються пожеж. Документів, де фігурує «підпал» - більше 20 тис.

Найчастіше мова йде про відшкодування матеріальної та моральної шкоди, яка була завдана внаслідок пожежі, призначення пожежно-технічної експертизи, справи про здійснення страхових виплат після пожежі, призначення перевірок ДСНС та прийняття/оскарження їх результатів, адміністративні справи, коли необхідні документи знищені внаслідок пожежі тощо.

Новий склад Верховного Суду уже розглянув 16 справ, які стосуються пожеж.

У тому числі - щодо допуску ДСНС до перевірки 2 торгівельно-розважальних центрів у Києві. Справа тривала з 2016 року.

Касаційний господарський суд у складі Верховного Суду визначив, що «визначальною умовою звільнення від орендної плати є наявність обставин, за які орендар не відповідає», зокрема мова йже про пожежу в орендованому приміщенні.

Також Верховний Суд поставив крапку в розгляді справи про смерть під час пожежі у побутовому вагончику одного з підприємств. Оскільки загиблий не був офіційно оформлений на підприємстві, його родичі не можуть розраховувати на компенсацію, як від нещасного випадку на виробництві.

За кількістю справ в ЄДРСР, пов’язаних з пожежами, в перерахунку на кількість населення лідирують м. Київ, Донецька, Чернігівська, Львівська та Харківська області. Найменше справ, пов’язаних з пожежами, в перерахунку на кількість населення – в Миколаївській, Закарпатській, Хмельницькій, Івано-Франківській, Чернівецькій та Луганській областях.

## Статистика пожеж 

За даними Українського науково-дослідного інституту цивільного захисту (УкрНДІЦЗ), з 2010 по 2017 від пожеж в Україні загинуло 16 462 людини, у тому числі 528 дітей.

* У 2010 році в Україні сталося 62 207 пожеж, загинуло 2 819, в тому числі 95 дітей.
* У 2012 році - 71 443 пожежі, загинуло 2 751, в тому числі 87 дітей.
* У 2013 році – 61 114 пожеж, загинуло 2 494 людей, в тому числі 73 дитини.
* У 2014 році – 68 879 пожеж, загинуло 2 246 людей, в тому числі 74 дитини.
* У 2015 році – 79 581 пожежа, загинуло 1 947 людей, в том числі 66 дітей.
* У 2016 році - 74 221 пожежа, загинуло 1 872 людини, у тому числі 57 дітей.
* У 2017 році - 83 116 пожеж, загинуло 1 819 людей, у тому числі 65 дітей.

За 2 місяців 2018 року в Україні зареєстровано 7 597 пожеж, загинули 514 людини, в тому числі 11 дітей.

## Що робити під час пожежі

У зв’язку з підвищенням запиту на інформацію, яка може допомогти захистити себе і близьких під час пожежі, медіа подекуди поширювали рекомендації, які суперечать порадам рятувальників. Радимо звернути увагу на рекомендації тих, хто має досвід у порятунку під час пожеж.

**Рекомендації ДСНС України**: [http://www.dsns.gov.ua/ua/Pozhezha.html](http://www.dsns.gov.ua/ua/Pozhezha.html)

**Британські рекомендації з попередження пожеж**: [https://www.london-fire.gov.uk/safety/](http://www.dsns.gov.ua/ua/Pozhezha.html)

**Американські рекомендації з попередження пожеж**: [https://www.usfa.fema.gov/prevention/outreach/](http://www.dsns.gov.ua/ua/Pozhezha.html)